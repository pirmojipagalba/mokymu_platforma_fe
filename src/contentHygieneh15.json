{
  "topics": [
    {
      "title": "Teisės aktai: ",
      "sectionId": "section1",
      "content": [
        {
          "page": 1,
          "page_content": [
            {
              "type": "main-heading",
              "text": "Teisės aktai: "
            },
            {
              "type": "paragraph",
              "text": "Lietuvos Respublikos Nuodingųjų medžiagų priežiūros įstatyme 2016 m. lapkričio 3 d. Nr. XII-2727 (nauja redakcija 2017-05-01 Nr. IX-456) išdėstyta apie:"
            },
            {
              "type": "paragraph",
              "text": "**Įstatymo paskirtis ir tikslas**"
            },
            {
              "type": "list",
              "list_type": "unordered",
              "text": [
                "Veiklos, susijusios su nuodingosiomis medžiagomis, vykdymo sąlygos",
                "5 str. Kompetencijos ir nepriekaištingos reputacijos reikalavimai asmenims, siekiantiems vykdyti ir vykdantiems veiklą, susijusią su nuodingosiomis medžiagomis",
                "Turėti SAM nustatyta tvarka išduotą sveikatos žinių atestatą, pažymėjimą Asmenų, kurie vykdo veiklą, susijusią su nuodingomis medžiagomis, mokymo sveikatos klausimais",
                "Leidimų turėtojų pareigos",
                "Veiklos, susijusios su nuodingosiomis medžiagomis, priežiūra"
              ]
            },
            {
              "type": "heading",
              "class": "section__sub-heading--align-left section__sub-heading--small section__sub-heading--underline",
              "text": "Sąvokos"
            },
            {
              "type": "list",
              "class": "margin-xxl",
              "list_type": "unordered",
              "text": [
                "**Kenksmingas darbo aplinkos veiksnys** – veiksnys, dėl kurio darbuotojas gali netekti darbingumo, gali susirgti (ir profesine liga), o ilgalaikis jo poveikis gali būti pavojingas gyvybei.",
                "**Profesinė rizika** – pavojaus sveikatai ar gyvybei (traumos ar kitokio darbuotojo sveikatos pakenkimo) galimybė dėl kenksmingo ir (ar) pavojingo darbo aplinkos veiksnio ar veiksnių poveikio.",
                "**Darbo aplinka** – darbo vietą supanti erdvė, kurioje gali būti rizikos veiksniai.",
                "**Akmens anglys** – nuosėdinė augalinės kilmės uoliena, turinti 75–92 procentus anglies.",
                "**Fumigantas** – augalų apsaugos produktas, kurio dujomis ar garais naikinami augalų, augalinių produktų ir (ar) su augalais ir augaliniais produktais susijusių objektų kenksmingieji organizmai arba užkertamas kelias tokiems organizmams veikti.",
                "**Kompetentingi asmenys** – Lietuvos Respublikos arba kitos Europos ekonominės erdvės valstybės (toliau – valstybės narės) piliečiai, kiti fiziniai asmenys, kurie naudojasi Lietuvos Respublikos ar Europos Sąjungos teisės aktų jiems suteiktomis judėjimo Lietuvos Respublikoje ar kitose valstybėse narėse teisėmis (toliau – fiziniai asmenys), taip pat Lietuvos Respublikoje įsteigti juridiniai asmenys ar jų filialai, kitose valstybėse narėse įsteigti juridiniai asmenys, kitos organizacijos ar jų filialai, veikiantys Lietuvos Respublikoje, (toliau – juridiniai asmenys ar jų padaliniai) atitinkantys šiame įstatyme nustatytus asmenų kompetencijos ir nepriekaištingos reputacijos reikalavimus.",
                "**Nafta** – gamtinis sočiųjų, nesočiųjų ir aromatinių angliavandenilių degusis mišinys su deguonies, fosforo, azoto junginių priemaišomis.",
                "**Naftos ir akmens anglių perdirbimo produktai** – cheminės medžiagos ir (ar) preparatai (mišiniai), gaunami perdirbant naftą ir akmens anglis.",
                "**Nuodingosios medžiagos** – 2008 m. gruodžio 16 d. Europos Parlamento ir Tarybos reglamente (EB) Nr. 1272/2008 dėl cheminių medžiagų ir mišinių klasifikavimo, ženklinimo ir pakavimo, iš dalies keičiančiame ir panaikinančiame direktyvas 67/548/EEB bei 1999/45/EB ir iš dalies keičiančiame Reglamentą (EB) Nr. 1907/2006 (OL 2008 L 353, p. 1), su paskutiniais pakeitimais, padarytais 2014 m. gruodžio 5 d. Komisijos reglamentu (ES) Nr. 1297/2014 (OL 2014 L 350, p. 1) (toliau – Reglamentas (EB) Nr. 1272/2008), apibrėžtos 1, 2 ir 3 kategorijos ūmiai toksiškos, 1A ir 1B kategorijos kancerogeninės, 1A ir 1B kategorijos mutageninės, 1A ir 1B kategorijos toksiškai veikiančios reprodukciją, 1 kategorijos specifiškai toksiškos konkrečiam organui po vienkartinio poveikio, 1 kategorijos specifiškai toksiškos konkrečiam organui po kartotinio poveikio cheminės medžiagos ir (ar) mišiniai.",
                "**Veikla, susijusi su nuodingosiomis medžiagomis** – nuodingųjų medžiagų gamyba, tiekimas rinkai ir naudojimas.",
                "**Biologinis veiksnys** – veiksnys, kurio pagrindą sudaro biologinės kilmės medžiagos, mikroorganizmai, įskaitant genetiškai modifikuotus, ląstelių kultūros bei žmogaus endoparazitai.",
                "**Cheminis veiksnys** – cheminis elementas ar junginys, grynas ar mišinyje, egzistuojantis natūraliai arba pagamintas, naudojamas arba išskiriamas, įskaitant atliekas, bet kokio darbo proceso metu, pagamintas tikslingai ar ne, teikiamas rinkai ar ne.",
                "**Ergonominis veiksnys** – veiksnys, kurio pagrindą sudaro fizinio darbo krūvis ir įtampa bei darbo vietos pritaikymas darbuotojo galimybėms.",
                "**Fizikinis veiksnys** – veiksnys, kurio pagrindą sudaro fizikinių substancijų kitimai aplinkoje, veikiantys organizmo būseną.",
                "**Fizinis veiksnys** – veiksnys, kurio pagrindą sudaro pavojingas veiksnys, dėl kurio susidarius tam tikroms atsitiktinėms aplinkybėms, darbuotojas gali būti traumuotas dėl darbo priemonių, jų judančių dalių, kėlimo įrangos, keliamo krovinio, transporto priemonių, krentančių daiktų fizinio poveikio, taip pat dėl galimo sprogimo, gaisro, statinių stabilumo ir tvirtumo neužtikrinimo.",
                "**Psichosocialinis veiksnys** – veiksnys, kuris dėl darbo sąlygų, darbo reikalavimų, darbo organizavimo, darbo turinio, įmonės darbuotojų tarpusavio ar darbdavio ir darbuotojo tarpusavio santykių sukelia darbuotojui psichinį stresą."
              ]
            }
          ]
        }
      ]
    },
    {
      "title": "Nuodingųjų medžiagų grupės, jų savybės, poveikis, priklausomai nuo jų rūšies, fizinių ir cheminių savybių, patekimo, kaupimosi, išsiskyrimo iš organizmo būdų. Bendrosios žinios apie nuodingųjų medžiagų toksiškumą, poveikį žmogaus sveikatai ir aplinkai",
      "sectionId": "section2",
      "content": [
        {
          "page": 1,
          "page_content": [
            {
              "type": "heading",
              "text": "Nuodingųjų medžiagų grupės, jų savybės, poveikis, priklausomai nuo jų rūšies, fizinių ir cheminių savybių, patekimo, kaupimosi, išsiskyrimo iš organizmo būdų. Bendrosios žinios apie nuodingųjų medžiagų toksiškumą, poveikį žmogaus sveikatai ir aplinkai"
            },
            {
              "type": "paragraph",
              "text": "Nuodingosios (toksiškos) medžiagos – tai cheminės medžiagos arba jų mišiniai, kurie tam tikru kiekiu patekę į organizmą sukelia biologinius pažeidimus ar net mirtį. Toksiškumas priklauso nuo daugelio veiksnių: nuo cheminės medžiagos savybių, jos fizinės būklės (dujinė, skysta, kieta), poveikio trukmės, patekimo kelio ir žmogaus jautrumo. Vienas pagrindinių toksikologijos principų – „bet kokia medžiaga gali tapti nuodu“, kai viršijama individualiai pavojinga dozė."
            },
            {
              "type": "paragraph",
              "text": "Pavojingų medžiagų poveikis žmogaus organizmui priklauso nuo jų fizinių ir cheminių savybių, tokios kaip lakumas, degumas, gebėjimas kauptis organizme ar sukelti genetinius pakitimus. Kai kurios medžiagos kaupiasi specifiniuose organuose – pvz., švinas ar gyvsidabris kaupiami kepenyse, inkstuose, smegenyse, o jų poveikis gali išlikti metų metus."
            },
            {
              "type": "paragraph",
              "text": "Pagal savybes pavojingos cheminės medžiagos skirstomos į kelias grupes:"
            },
            {
              "type": "list",
              "list_type": "unordered",
              "text": [
                "Sprogstamosios: jos reaguoja net be išorinio deguonies, gali sukelti sprogimą ar smarkią cheminę reakciją, išskirdamos didelius kiekius dujų.",
                "Oksiduojančios: su kitomis (ypač degiomis) medžiagomis sukelia labai energingas reakcijas.",
                "Degiosios: skysčiai ar dujos, galinčios savaime užsidegti, reaguoti su vandeniu ar oru, išskirti degias dujas.",
                "Labai toksiškos / toksiškos: sukelia ūmų arba lėtinį sveikatos pakenkimą net mažomis dozėmis.",
                "Kenksmingos: sukelia mažiau pavojingą, bet vis tiek nepageidautiną poveikį sveikatai.",
                "Dirginančios / ėsdinančios: sukelia odos, akių, kvėpavimo takų pažeidimus, uždegimą.",
                "Jautrinančios (alergizuojančios): gali sukelti padidėjusio jautrumo reakcijas – bėrimus, slogą, kvėpavimo sunkumus.",
                "Kancerogeninės: ilgalaikio poveikio metu sukelia vėžinius susirgimus.",
                "Mutageninės: sukelia genetinius pakitimus, mutacijas.",
                "Reprodukcijai toksiškos: sukelia vaisingumo sutrikimus, vaisiaus apsigimimus.",
                "Aplinkai pavojingos: veikia vandens ekosistemas, bioakumuliuojasi, trikdo gyvūnų ir augalų gyvybines funkcijas."
              ]
            },
            {
              "type": "paragraph",
              "text": "Šios medžiagos gali patekti į organizmą keliais būdais: per virškinamąjį traktą, kvėpavimo takus, per odą, ar net per injekcinius mikrotraumas (įsidūrimus). Kuo greitesnis įsiskverbimas ir kuo pavojingesnė medžiaga, tuo rimtesnis poveikis. Kai kurios medžiagos labai greitai patenka į kraują, kitos – lėtai kaupiasi ir yra nepašalinamos, o su laiku sukelia negrįžtamus pokyčius. Pašalinimas iš organizmo vyksta per šlapimą, prakaitą, iškvepiamą orą ar išmatas. Tačiau dalis cheminių junginių išlieka audiniuose (pvz., gyvsidabris, švinas), sukeldami vadinamąjį lėtinį toksiškumą."
            },
            {
              "type": "heading",
              "text": "Rizikos veiksniai:"
            },
            {
              "type": "list",
              "list_type": "unordered",
              "text": [
                "Cheminiai veiksniai",
                "Fizikiniai veiksniai",
                "Biologiniai veiksniai",
                "Ergonominiai veiksniai",
                "Psichosocialiniai ar fiziniai veiksniai"
              ]
            },
            {
              "type": "heading",
              "class": "section__sub-heading--align-left section__sub-heading--small section__sub-heading--underline",
              "text": "Kas tai yra pavojingas cheminis veiksnys?"
            },
            {
              "type": "paragraph",
              "text": "Tai bet koks cheminis veiksnys, atitinkantis pavojingų cheminių medžiagų ir preparatų klasifikavimo kriterijus, nustatytus Pavojingų cheminių medžiagų ir preparatų klasifikavimo ir ženklinimo tvarkoje."
            },
            {
              "type": "paragraph",
              "text": "**Kenksminga cheminė medžiaga laikoma tokia**, kuri dėl savo fizinių, cheminių ar toksikologinių savybių, naudojimo būdo arba buvimo darbo aplinkoje gali kelti pavojų darbuotojų sveikatai ar sukelti mirtį, ūmius ar lėtinius sveikatos sutrikimus."
            },
            {
              "type": "heading",
              "class": "section__sub-heading--align-left section__sub-heading--small section__sub-heading--underline",
              "text": "Pavojingos cheminės medžiagos ir preparatai: "
            },
            {
              "type": "paragraph",
              "text": "Tokios cheminės medžiagos ir preparatai, kurių bent viena savybė gali būti priskiriama vienai iš šių kategorijų: "
            },
            {
              "type": "list",
              "list_type": "unordered",
              "text": [
                "Sprogstamosios medžiagos ir preparatai – medžiagos, galinčios be atmosferos deguonies egzotermiškai reaguoti, greitai išskirdamos dujas, galinčios sprogti ar greitai užsidegti.",
                "Ūmaus poveikio medžiagos – sukelia staigią mirtį, apsinuodijimą ar ligą net po trumpo poveikio.",
                "Lėtinio poveikio medžiagos – sukelia sveikatos sutrikimus, atsirandančius per ilgesnį laikotarpį po ilgalaikio arba pakartotinio poveikio.",
                "Oksiduojančios medžiagos – sąveikaudamos su kitomis medžiagomis sukelia itin stiprią egzoterminę reakciją.",
                "Labai degios, degios ir ypač degios medžiagos – skiriasi užsidegimo temperatūra ir reakcija su oru, vandeniu ar degiomis medžiagomis.",
                "Labai toksiškos, toksiškos ir kenksmingos medžiagos – nuo itin mažų iki vidutinių kiekių gali sukelti ūmius ar lėtinius sveikatos sutrikimus ar mirtį.",
                "Ardančios (ėsdinančios), dirginančios, jautrinančios (alergizuojančios) medžiagos – gali sukelti odos, gleivinių, kvėpavimo takų pažeidimus, uždegimus ar alergines reakcijas.",
                "Kancerogeninės, mutageninės ir reprodukcijai toksiškos medžiagos – ilgalaikio poveikio metu gali sukelti vėžį, genetinius pokyčius ar vaisingumo problemas.",
                "Aplinkai pavojingos medžiagos – patekusios į aplinką gali tiesiogiai ar uždelstai pakenkti gyvūnijai, augmenijai, vandens ekosistemoms ar dirvožemiui."
              ]
            },
            {
              "type": "heading",
              "class": "section__sub-heading--align-left section__sub-heading--small section__sub-heading--underline",

              "text": "Cheminių medžiagų patekimo į žmogaus organizmą keliai:"
            },
            {
              "type": "list",
              "list_type": "unordered",
              "text": [
                "Įkvėpimas – pavojingiausias, nes per plaučius medžiagos patenka tiesiai į kraujotaką.",
                "Per odą – ypač jei pažeista arba jei medžiaga riebaluose tirpi.",
                "Per virškinimo traktą – dažniausiai atsitiktinai užteršus rankas, maistą, gėrimus.",
                "Per akis – kontaktas su lakiosiomis ar skystomis medžiagomis.",
                "Per injekcijas – pavojus medicininiuose ar laboratoriniuose darbuose."
              ]
            },
            {
              "type": "heading",
              "class": "section__sub-heading--align-left section__sub-heading--small section__sub-heading--underline",

              "text": "Patekusi į organizmą medžiaga gali kauptis:"
            },
            {
              "type": "list",
              "list_type": "unordered",
              "text": [
                "Kraujyje",
                "Plaučiuose",
                "Riebaliniame audinyje",
                "Kauluose",
                "Organuose (kepenys, inkstai, blužnis)"
              ]
            },
            {
              "type": "heading",
              "class": "section__sub-heading--align-left section__sub-heading--small section__sub-heading--underline",

              "text": "Iš organizmo medžiagos šalinamos:"
            },
            {
              "type": "list",
              "list_type": "unordered",
              "text": [
                "Per šlapimą",
                "Per išmatas",
                "Per kvėpavimą",
                "Per prakaitą",
                "Per pieną (nėštumo ar žindymo metu)"
              ]
            },
            {
              "type": "heading",
              "class": "section__sub-heading--align-left section__sub-heading--small section__sub-heading--underline",

              "text": "Toksiškumo laipsnis priklauso nuo medžiagos:"
            },
            {
              "type": "list",
              "list_type": "unordered",
              "text": [
                "Kiekio",
                "Poveikio trukmės",
                "Patekimo kelio",
                "Fizinių ir cheminių savybių"
              ]
            },
            {
              "type": "paragraph",
              "text": "Lietuvoje cheminių medžiagų pavojingumas reglamentuojamas pagal Europos Sąjungos REACH ir CLP reglamentus bei Lietuvos Respublikos teisės aktus. Ant kiekvienos pavojingos medžiagos pakuotės privalo būti:"
            },
            {
              "type": "list",
              "list_type": "unordered",
              "text": [
                "Pavojingumo simboliai",
                "Poveikio pobūdį apibūdinantys frazių kodai (H-frasės)",
                "Atsargumo frazių kodai (P-frasės)"
              ]
            },
            {
              "type": "heading",
              "class": "section__sub-heading--align-left section__sub-heading--small section__sub-heading--underline",

              "text": "Nuodingosios medžiagos gali sukelti ilgalaikius arba negrįžtamus padarinius aplinkai:"
            },
            {
              "type": "list",
              "list_type": "unordered",
              "text": [
                "Užteršti vandens telkinius, sukeliant žuvų, augalų žūtį.",
                "Užteršti dirvožemį, pakenkiant derlingumui, mikroorganizmų balansui.",
                "Kauptis augaluose ir gyvūnuose, patekti į maisto grandinę.",
                "Sukelti oro taršą, ypač degimo ar cheminės reakcijos metu."
              ]
            },
            {
              "type": "heading",
              "class": "section__sub-heading--align-left section__sub-heading--small section__sub-heading--underline",

              "text": "Siekiant išvengti apsinuodijimų:"
            },
            {
              "type": "list",
              "list_type": "unordered",
              "text": [
                "Naudoti asmenines apsaugos priemones (pirštines, respiratorius, akinius, drabužius)",
                "Vengti kontakto su oda ir kvėpavimo takais",
                "Darbo vietoje naudoti vėdinimo sistemas",
                "Laikyti chemines medžiagas sandariai uždarytas, aiškiai paženklintas",
                "Laikytis cheminių medžiagų saugojimo ir darbo su jomis taisyklių",
                "Reguliariai vykdyti darbuotojų sveikatos patikras",
                "Teikti darbuotojams higienos ir saugos mokymus"
              ]
            },
            {
              "type": "pictogram-table",
              "class": "margin-xxl"
            }
          ]
        }
      ]
    },
    {
      "title": "Ūmaus ir lėtinio apsinuodijimo nuodingosiomis medžiagomis požymiai. Profesinės rizikos veiksniai, jų poveikis žmogaus sveikatai, medicinos pagalbos organizavimas. Profilaktinių sveikatos tikrinimų reikšmė lėtinių apsinuodijimų ir profesinių ligų profilaktikai.",
      "sectionId": "section3",
      "content": [
        {
          "page": 1,
          "page_content": [
            {
              "type": "heading",
              "text": "Ūmaus ir lėtinio apsinuodijimo nuodingosiomis medžiagomis požymiai. Profesinės rizikos veiksniai, jų poveikis žmogaus sveikatai, medicinos pagalbos organizavimas. Profilaktinių sveikatos tikrinimų reikšmė lėtinių apsinuodijimų ir profesinių ligų profilaktikai."
            },
            {
              "type": "paragraph",
              "text": "Apsinuodijimai skirstomi į ūmius ir lėtinius. **Ūmūs apsinuodijimai** įvyksta staiga – dažniausiai tai nelaimingi atsitikimai, gaisrai, avarijos, apsinuodijimas buityje. Ūmi ekspozicija gali trukti nuo kelių sekundžių iki paros ar kelių parų, o jos metu nuodas daro intensyvų poveikį. Tipiniai simptomai: pykinimas, vėmimas, sąmonės netekimas, dusulys, traukuliai, širdies ritmo sutrikimai. Pavyzdžiui, apsinuodijus anglies monoksidu (CO), žmogus gali netekti sąmonės per kelias minutes."
            },
            {
              "type": "paragraph",
              "text": "**Lėtiniai apsinuodijimai** dažniausiai susiję su profesine veikla – dirbant su cheminėmis medžiagomis, kurios veikia lėtai, bet nuolat. Jie pasireiškia po savaičių, mėnesių ar net metų. Simptomai iš pradžių būna nežymūs: galvos skausmas, nuovargis, nemiga, vėliau gali pasireikšti atminties sutrikimai, depresija, nervų sistemos pažeidimai. Kai kuriais atvejais išsivysto profesinės ligos – hepatitas, nefropatija, dermatitai ar net onkologinės ligos."
            },
            {
              "type": "paragraph",
              "text": "Apsinuodijimą gali sustiprinti kiti veiksniai – asmens sveikatos būklė, amžius, lėtinės ligos, mityba. Ypač jautrūs: vaikai, senyvo amžiaus žmonės, nėščiosios, žmonės su priklausomybėmis. Tokiais atvejais net mažesnės nuodų dozės sukelia didesnį pavojų."
            },
            {
              "type": "paragraph",
              "text": "**Profesinės rizikos veiksniai apima**:"
            },
            {
              "type": "list",
              "list_type": "unordered",
              "text": [
                "**Cheminius** (dažniausi – tirpikliai, pesticidai, rūgštys, šarmai)",
                "**Fizinius** (triukšmas, temperatūra, vibracija)",
                "**Biologinius** (bakterijos, pelėsiai)",
                "**Ergonominius** (nepatogi darbo poza, monotoniški judesiai)",
                "**Psichosocialinius** (stresas, per didelis darbo krūvis)"
              ]
            },
            {
              "type": "paragraph",
              "text": "Šių veiksnių poveikiui įvertinti būtini **profilaktiniai sveikatos tikrinimai**. Jie atliekami prieš įsidarbinant ir periodiškai darbo metu. Jų tikslas – nustatyti, ar darbuotojas gali dirbti konkrečiomis rizikos sąlygomis, ar nėra atsiradusių ankstyvų sveikatos pakitimų, kurie rodo pavojų. Tokie patikrinimai padeda užkirsti kelią profesinėms ligoms, o darbdaviams – įvertinti, ar taikomos apsaugos priemonės yra veiksmingos."
            },
            {
              "type": "paragraph",
              "class": "margin-xxl",
              "text": "Pagal Lietuvos teisės aktus, profilaktinius sveikatos tikrinimus organizuoja profesinės sveikatos priežiūros ir asmens sveikatos priežiūros įstaigos, vadovaudamosi sveikatos apsaugos ministro įsakymu Nr. V-1072."
            }
          ]
        }
      ]
    },
    {
      "title": "Saugaus darbo su nuodingosiomis medžiagomis įgūdžių formavimas. Inžinerinės, techninės, technologinės priemonės, saugančios nuo apsinuodijimo nuodingosiomis medžiagomis bei jų patekimo į aplinką rizikos ",
      "sectionId": "section3",
      "content": [
        {
          "page": 1,
          "page_content": [
            {
              "type": "heading",
              "text": "Saugaus darbo su nuodingosiomis medžiagomis įgūdžių formavimas. Inžinerinės, techninės, technologinės priemonės, saugančios nuo apsinuodijimo nuodingosiomis medžiagomis bei jų patekimo į aplinką rizikos "
            },
            {
              "type": "paragraph",
              "text": "Saugaus darbo su nuodingomis medžiagomis pagrindas – išmanymas ir tinkamų priemonių naudojimas. Darbuotojai turi būti išmokyti atpažinti rizikas, žinoti, kaip apsisaugoti, kaip elgtis nelaimės atveju."
            },
            {
              "type": "heading",
              "class": "section__sub-heading--align-left section__sub-heading--small section__sub-heading--underline",
              "text": "Pagrindiniai principai:"
            },
            {
              "type": "list",
              "list_type": "unordered",
              "text": [
                "Su nuodingomis medžiagomis dirbti galima tik specialiai tam pritaikytose patalpose.",
                "Visos medžiagos turi būti laikomos pažymėtose pakuotėse, su saugos duomenų lapais.",
                "Turi būti užtikrintas geras vėdinimas, dažnai naudojamos traukomosios spintos, filtravimo įrenginiai.",
                "Privaloma naudoti asmenines apsaugos priemones (AAP): respiratorius, pirštines, apsauginius akinius, kombinezonus, apsauginius batus. AAP turi būti sertifikuotos ir tinkamos konkrečiai rizikai."
              ]
            },
            {
              "type": "heading",
              "class": "section__sub-heading--align-left section__sub-heading--small section__sub-heading--underline",
              "text": "Darbdavys privalo:"
            },
            {
              "type": "list",
              "list_type": "unordered",
              "text": [
                "Nemokamai aprūpinti darbuotojus AAP.",
                "Organizuoti darbuotojų mokymus ir instruktažus.",
                "Parengti evakuacijos planus ir avarinių situacijų veiksmų schemas.",
                "Užtikrinti, kad darbo vietos paviršiai būtų nesugeriančios medžiagos (jei dirbama su skysčiais, gyvsidabriu).",
                "Užtikrinti, kad naudojamos medžiagos būtų identifikuotos, saugomos tinkamomis sąlygomis, o jų likučiai šalinami pagal nustatytas taisykles."
              ]
            },
            {
              "type": "paragraph",
              "text": "Esant avarinei situacijai (pvz., išsiliejus cheminei medžiagai ar patekus į akis, burną), labai svarbu žinoti pirmosios pagalbos veiksmus. Tokios situacijos reikalauja greitos reakcijos, todėl kiekvienoje įmonėje turi būti:"
            },
            {
              "type": "list",
              "list_type": "unordered",
              "text": [
                "Pirmosios pagalbos vaistinėlė (pagal SAM įsakymą Nr. V-450),",
                "Aiškiai pažymėtos evakuacijos schemos,",
                "Saugos duomenų lapai, prieinami kiekvienam darbuotojui,",
                "Ryšys su Apsinuodijimų informacijos biuru, kuris gali konsultuoti sudėtingais atvejais."
              ]
            },
            {
              "type": "paragraph",
              "text": "Tokie elementai kaip atsargų kontrolė, medžiagų ženklinimas, techninių saugiklių naudojimas (srovės išjungikliai, gaisrinės signalizacijos, nuotėkio detektoriai) ir darbuotojų kompetencija yra pagrindas siekiant užtikrinti, kad pavojus būtų ne tik atpažintas, bet ir kontroliuojamas."
            }
          ]
        }
      ]
    }
  ]
}
